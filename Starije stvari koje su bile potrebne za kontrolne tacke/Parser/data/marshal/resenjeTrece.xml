<?xml version="1.0" encoding="UTF-8" standalone="yes"?>
<resenje xmlns="http://www.ftn.uns.ac.rs/resenja">
    Rešenje – odbija se zahtev:
    <levo>
        <broj_zalbe>071-01-4075/2018-03</broj_zalbe>
    </levo>
    <desno>
        <datum_zalbe>11.06.2020.</datum_zalbe>
    </desno>
    <opis_zalbe>
        Poverenik za informacije od javnog značaja i zaštitu podataka o ličnosti, u postupku po
        žalbi AA izjavljenoj zbog nepostupanja Javnog komunalnog preduzeća „Beogradski vodovod i
        kanalizacija“ u Beogradu, po njegovom zahtevu za pristup informacijama od javnog značaja od
        <datum_zahteva>05.11.2018.</datum_zahteva> godine, na osnovu člana 35. stav 1. tačka 5 Zakona o slobodnom pristupu informacijama
        od javnog značaja („Sl. glasnik RS“ br. 120/04, 54/07, 104/09 i 36/10), a u vezi sa članom 4. tačka 22.
        Zakona o zaštiti podataka o ličnosti („Sl. glasnik RS“, broj 87/2018), kao i člana 23. i člana 24.
        st. 1. Zakona o slobodnom pristupu informacijama od javnog značaja i člana 173. stav. 2. Zakona o
        opštem upravnom postupku („Službeni glasnik RS“, br. 18/2016 i 95/2018 –autentično tumačenje),
        donosi
    </opis_zalbe>
    <naslov>R E Š E Nj E</naslov>
    <resenje_zalbe>
        Odbija se, kao neosnovan, zahtev AA, za pristup informacijama od javnog značaja, podnet
        05.11.2018. godine Javnom komunalnom preduzeću „Beogradski vodovod i kanalizacija“ u Beogradu.
    </resenje_zalbe>
    <podnaslov>O b r a z l o ž e nj e</podnaslov>
    <obrazlozenja_zalbe>
        <razlog_podnosenja_zalbe>
            AA, izjavio je 26.11.2018. godine žalbu Povereniku, zbog nepostupanja Javnog komunalnog
            preduzeća „Beogradski vodovod i kanalizacija“ u Beogradu, po njegovom zahtevu za pristup
            informacijama od javnog značaja od 05.11.2018. godine. Uz žalbu je priložena kopija podnetog
            zahteva sa dokazom o predaji organu vlasti. 
        </razlog_podnosenja_zalbe>
        <trazenje_odgovora_od_strane_optuzenog>
            Postupajući po podnetoj žalbi Poverenik je dana 28.11.2018. godine dostavio žalbu na
            izjašnjenje Javnom komunalnom preduzeću „Beogradski vodovod i kanalizacija“ u Beogradu, kao
            organu vlasti u smislu člana 3. Zakona o slobodnom pristupu informacijama od javnog značaja i
            zatražio da se izjasni o navodima žalbe, posebno o razlozima nepostupanja u zakonskom roku u
            skladu sa odredbama člana 16. st. 1-9. ili st. 10. Zakona, ostavljajući za to rok od osam dana, povodom
            čega nije dobio odgovor.               
        </trazenje_odgovora_od_strane_optuzenog>
        <odluka>
            Po razmatranju žalbe i ostalih spisa ovog predmeta, doneta je odluka kao u dispozitivu
            rešenja iz sledećih razloga:
        </odluka>
        <dogadjaj>
            Uvidom u spise predmeta utvrđeno je da je žalilac dana 05.11.2018. godine podneo zahtev za
            pristup informacijama od javnog značaja Javnom komunalnom preduzeću „Beogradski vodovod i
            kanalizacija“ u Beogradu, kojim je u vezi sa ranije dobijenim obaveštenjem tog Preduzeća od
            29.10.2018. godine da u arhivama Službe tehničke dokumentacije i Sektora kanalizacione mreže
            nema zahteva za projektovanje ili podataka za poslovni objekat u ulici Ustanička br. 61, tražio
            odgovore na pitanja: da li to znači da za objekat „Donatelo“, ne postoji propisan kanalizacioni
            spoj; da li to znači da Uprava gradske opštine Voždovac, na čijoj teritoriji se nalazi pomenuti
            poslovni objekat, treba samostalno da utvrdi da je to pravno lice samovlasno priključilo
            unutrašnje instalacije svog objekta na gradsku kanalizaciju i donese nalog o isključenju objekta
            sa gradske kanalizacije, bez podnošenja prijave tom nadležnom organu od strane Javnog komunalnog
            preduzeća, te da li takvu prijavu treba da podnese treće lice, odnosno podnosilac zahteva; da li
            priključenjem na glavnu kanalizacionu mrežu, kanalizacione cevi unutrašnje instalacije
            prestaju biti samostalna stvar i postaju sastavni deo mreže, kao osnovno sredstva Javnog
            komunalnog preduzeća, kao i da li bi unutrašnja instalacija uzvodno od prvog revizionog silaza
            postala osnovno sredstvo Javnog komunalnog preduzeća ili bi vlasnik ostao u posedu iste. 
        </dogadjaj>
        <odgovor_na_dogadjaj>
            Takođe je uvidom u spise predmeta utvrđeno da po podnetom zahtevu žalioca organ vlasti
            nije postupio, što je bio dužan da učini bez odlaganja, a najkasnije u roku od 15 dana od dana
            prijema zahteva te da ga, u smislu člana 16. stav 1. Zakona o slobodnom pristupu informacijama od
            javnog značaja, obavesti da li poseduje tražene informacije i da mu, ukoliko iste poseduje, dostavi
            kopije dokumenata u kojima su one sadržane ili da, u suprotnom, donese rešenje o odbijanju zahteva,
            u smislu stava 10. istog člana.
        
        
            Članom 2. stav 1. Zakona o slobodnom pristupu informacijama od javnog značaja propisano
            je da je informacija od javnog značaja, u smislu ovog zakona, informacija kojom raspolaže organ
            javne vlasti, nastala u radu ili u vezi sa radom organa javne vlasti, sadržana u određenom
            dokumentu, a odnosi se na sve ono o čemu javnost ima opravdan interes da zna. 
        </odgovor_na_dogadjaj>
        <prekrsaj>
            Imajući u vidu da je žalilac podnetim zahtevom tražio odgovore na određena pitanja u vezi
            sa ranije dobijenim obaveštenjem tog Preduzeća od <datum_zahteva>29.10.2018.</datum_zahteva> godine, Poverenik nalazi da se u
            konkretnom slučaju, ne radi o informacijama od javnog značaja, u smislu citirane odredbe člana
            2. stav 1. Zakona, te da je zahtev neosnovan. Ovo iz razloga što bi postupanje organa vlasti po
            podnetom zahtevu zahtevalo davanje odgovora na pitanja, objašnjenja, obrazloženja, komentare, što
            bi podrazumevalo sačinjavanje novog dokumenta, dok u smislu citirane odredbe Zakona, organ
            vlasti nema obavezu da to čini, jer informacija od javnog značaja može biti samo ona informacija
            koja je već sadržana, odnosno opredmećena u dokumentu, u momentu kada je zatražena, odnosno koja
            već postoji, a što ovde nije slučaj. 
        </prekrsaj>
        <sta_optuzeni_mora_da_uradi>
            Kako je organ vlasti propustio da odluči po podnetom zahtevu, odnosno da donese rešenje i
            odbije podneti zahtev, a nije opravdao razloge nedonošenja rešenja, Poverenik je, u postupku po
            žalbi, na osnovu člana 23. i člana 24. st. 1. Zakona o slobodnom pristupu informacijama od javnog
            značaja i člana 173. st. 2. Zakona o opštem upravnom postupku odlučio kao u dispozitivu ovog
            rešenja, odnosno odbio zahtev žalioca, kao neosnovan.
        </sta_optuzeni_mora_da_uradi>
        <upustvo>
            Protiv ovog rešenja nije dopuštena žalba već se, u skladu sa Zakonom o upravnim
            sporovima, može pokrenuti upravni spor tužbom Upravnom sudu u Beogradu, u roku od 30 dana od
            dana prijema rešenja. Taksa na tužbu iznosi 390,00 dinara. 
        </upustvo>
    </obrazlozenja_zalbe>
    <fusnota>
        Poverenik za informacije od javnog značaja i zaštitu podataka o ličnosti
        Informator o radu 31.08.2020.godine
    </fusnota>
    <poverenik>
        POVERENIK
        <ime_poverenika>
            Milan Marinović 
        </ime_poverenika>
    </poverenik>
</resenje>
